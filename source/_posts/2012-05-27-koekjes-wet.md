---
layout: post
title: "De Koekjes Wet"
thumbnail: cookie-law-thumb.png
category: news
tags:
- wetten
- cookies

---
Iedereen het de aloude koekjes wet van vroeger, toen ze kind waren, vast nog
wel: Geen koekjes stelen uit de koekentrommel. Nu heeft de Europese Unie
besloten dat dit ook moet gaan gelden voor de volwassenen op het internet.
Vanaf 1 juli 2012 is het verboden om koekjes op te slaan zonder
toestemming. Wat mag dan niet en wat wel en hoe kun je het oplossen? Dat alles
heb ik vandaag overzichtelijk in dit bericht geplaatst.

## Wat zijn cookies?

Voor de mensen die nieuw zijn in deze wereld eerst een uitleg van wat cookies
nou precies zijn. Cookies is de meest gebruikte manier om dingen op een
computer van een bezoeker op te slaan vanaf de site. Als je bijv. instelt dat
je het lettertype groot wilt hebben dan wordt dat opgeslagen in een cookie.
Die staat dan voor een bepaalde tijd op je computer en de website kan dat
cookie dan uitlezen.

Maar deze cookies worden ook voor andere dingen gebruikt. Bijv. voor Google
Analytics, deze houdt het aantal bezoekers bij. Die kan met cookies bepalen
hoe lang je je op een pagina bevind en of je voor de eerste keer de website
bezoekt of niet. Ook houd Google bij waar je op zoekt, als je bijv. op een
automerk zoekt in Google wordt dit opgeslagen. Als je dan op een site komt met
Google Advertenties weet Google waar je op hebt gezocht, en waar je dus
waarschijnlijk ge√Ønteresseerd in bent. Grote kans dat er 1 advertentie is over
een auto.

## De Cookie wet

De cookie wet is bedacht door de Europese Unie en schrijft voor dat cookies
verboden moeten worden. Het is namelijk een inbreuk op je internet privacy.

### Zijn alle cookies dan voor altijd verboden?

Nee, elke regel heeft altijd zijn uitzonderingen. Als je vroeger graag een
koekje wou moest je eerste toestemming vragen aan je ouders, gaven die
toestemming dan mocht je een koekje nemen. Zo werkt het nu ook met onze
koekjes, de cookies. Als de gebruiker toestemming geeft om ze te gebruiken mag
je ze gebruiken.

En er is nog een uitzondering. Stel je nou voor dat je 's middags wat ging
drinken met je hele gezin, dan zette je moeder de koekjestrommel op tafel en
mocht je er een koekje uitpakken. Zo werkt het ook op het internet. Als de
gebruiker een bepaalde actie uitvoert waarbij cookie gebruik verplicht is dan
mag het ook. Denk bij deze uitzondering aan bijv. een winkelmandje of een
inlog systeem, maar gebruikt het dan wel alleen maar voor dat ene doel.

## Gebruikt mijn site cookies?

Enkele voorbeelden van plaatsen waar je cookies gebruikt zijn:

 - Advertenties (van Google Adds bijv.)
 - Google Analytics (en andere bezoekertellers)
 - Social media buttons (als 'Tweet', '+1' of 'like')
 - Youtube filmpjes (youtube-nocookie.com om dit tegen te gaan)

## De oplossingen

De oplossing is eigenlijk best simpel: Zorg ervoor dat de bezoeker eerst
toestemming geeft. Maar hoe ga je die toestemming dan laten geven? Je kan het
met
[pop up boxen](http://www.davidnaylor.co.uk/eu-cookies-directive-interactive-guide-to-25th-may-and-what-it-means-for-you.html)
oplossen, maar dat is niet echt gebruikersvriendelijk.

Maar eigenlijk zijn alle methoden niet echt gebruikersvriendelijk. Ik heb eens
wat gezocht en een paar gratis oplossingen zijn:

### Zelf eentje maken

![De box van ICO](/img/2012/05/cookie-law-ico.png)

[ICO](http://www.ico.gov.uk/) heeft zelf een boxje gemaakt die bovenaan hun
website is geplaatst. Naast het feit dat de hele website van ICO niet mooi is
is deze box wel helemaal het toppunt. Het past totaal niet bij de website en
valt veel te veel op.  Als je er dus zelf eentje maakt, doe het dan goed.

### Optanon

![De Optanon bar](/img/2012/05/cookie-law-cookie-collective.png)

[Optanon](http://www.cookielaw.org/) is een plugin voor je website, gemaakt
door cookielaw.org, die een bar toevoegt aan je website, zoals je hierboven
ziet. Het mooie van deze bar is is dat hij mooi in het design past, maar hij
is nog wel steeds irritant. Natuurlijk kun je dat nooit voorkomen, maar een
iets kleinere bar (de tekst is immers minuscuul klein) zou al veel verschil
maken.

### Cookie Control

![De Cookie Control bar](/img/2012/05/cookie-law-cookie-control.png)

[Cookie control](http://www.civicuk.com/cookie-law/index) is een andere plugin
voor je website gemaakt door Civicuk.<br /> Deze plugin plaats dit kleine
driehoekje rechtsonder in je scherm. Het probleem is dat deze helemaal niet
opvalt, waar hij bij de andere oplossingen te erg opvalt valt hij hier weer te
weinig op.

### Cookie Consent

![De Cookie Consent bar](/img/2012/05/cookie-law-cookie-consent.png)

[Cookie Consent](http://silktide.com/cookieconsent) is een andere plugin
gemaakt door Silktide. Het mooie van deze plugin is dat je hem maar 1 keer
hoeft op te slaan en overal waar deze button staat zul je de cookies
toestemming hebben verleent. Dus stel je zit op site X en je klikt op 'allow'
en dan ga je naar site Y die ook cookie consent gebruikt dan zul je daar niet
nog eens zo'n bar krijgen.<br /> Deze bar kun je helemaal aanpassen aan jou
stijl en nadat je eenmaal toestemming hebt gegeven kun je aanpassen waarvoor
je toestemming wilt geven.

## Meer informatie
Wil je nog meer informatie of er nog verder induiken? Kijk dan eens op
http://silktide.com/cookielaw, een site speciaal voor deze regel. Ook hun
[eBook](http://silktide.com/cookielaw/resources/free-ebook-on-the-cookie-law)
is erg aan te raden.
De [wet](http://register.consilium.europa.eu/pdf/en/09/st03/st03674.en09.pdf).

En als je in protest wilt komen: [NoCookieLaw.com](http://nocookielaw.com/)!!

### Toevoeging 20 juli 2012
OPTA, een van de controleurs, heeft een document opgesteld met veel gestelde
vragen. Handig en goed om eens door te lezen:
http://www.opta.nl/nl/actueel/alle-publicaties/publicatie/?id=3595
